# Hangman

## Το παιχνίδι της Κρεμάλας 
 
Κατασκευάστε σε Prolog το γνωστό παιχνίδι της κρεμάλας: «Ο παίκτης 1 (ή ο Υπολογιστής) επιλέγει μία λέξη (ή φράση) και ο παίκτης 2 προσπαθεί να την μαντέψει». 

Ο παίκτης 1 παρουσιάζει τη μορφή της λέξης, εμφανίζοντας το πρώτο και το τελευταίο γράμμα της λέξης καθώς και των αριθμό των γραμμάτων που μεσολαβούν, π.χ.  π   _   _   _   _   _   _   _   _   ο       (για τη λέξη περισκόπιο) 

### Οι κανόνες του παιχνιδιού είναι οι εξής: 
* Ο παίκτης 2 έχει στη διάθεσή ένα συγκεκριμένο αριθμό προσπαθειών (συνήθως από 4 έως 6) για να μαντέψει τα γράμματα της λέξης, ένα σε κάθε προσπάθεια. 
* Αν μαντέψει σωστά ένα γράμμα αυτό εμφανίζεται στις αντίστοιχες θέσεις της λέξης και το παιχνίδι συνεχίζεται, χωρίς να μειωθεί α αριθμός των διαθέσιμων προσπαθειών. 
* Αν δεν μαντέψει σωστά χάνει μία από τις διαθέσιμες προσπάθειες και εφόσον αυτές δεν έχουν μηδενιστεί το παιχνίδι συνεχίζεται. 
* Αν  προσπαθήσει να μαντέψει ένα γράμμα το οποίο έχει ήδη αναφέρει σε προηγούμενη προσπάθειά του, ενημερώνεται ότι το γράμμα έχει ήδη επιλεγεί, ο αριθμός των διαθέσιμων προσπαθειών δεν μειώνεται και το παιχνίδι συνεχίζεται. 
* Αν ο αριθμός των διαθέσιμων προσπαθειών μηδενιστεί το παιχνίδι τερματίζεται με «αποτυχία» (ο παίκτης 2 έχει κρεμαστεί). 
* Αν ο παίκτης 2 μαντέψει όλα τα γράμματα της λέξης πριν μηδενιστεί  ο αριθμός των διαθέσιμων προσπαθειών το παιχνίδι τερματίζεται με «επιτυχία». 
 
